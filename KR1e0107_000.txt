# -*- mode: mandoku-view -*-
#+TITLE: 三傳折諸
#+DATE: 2018-03-31 09:03:09.883821
#+PROPERTY: ID KR1e0107
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR1e0107_WYG_000-1a>¶
欽定四庫全書　　　　　　經部五¶
　三𫝊折諸　　　　　　　　春秋類¶
提要¶
　　　　(臣)等謹按三𫝊折諸四十四卷¶
國朝張尚瑗撰尚瑗字宏蘧一字損時吳江人康熙¶
　　　　戊辰進士改庶吉士散館外補興國縣知縣尚¶
　　　　瑗初從朱鶴齡遊講春秋之學鶴齡作讀左¶
　　　　日抄尚瑗亦作讀三𫝊隨筆積累既久卷帙¶
　　　　遂夥乃排纂而成是書曰折諸者取&KR0045;雄羣¶
<pb:KR1e0107_WYG_000-1b>¶
　　　　言淆亂折諸聖之語也凡左傳三十卷公羊¶
　　　　榖梁各七卷而用力于左傳尤多如卷首所¶
　　　　列郊禘五嶽考地名同考名諡同考名姓世¶
　　　　表諸篇皆引据典核可資考証惟其書貪多¶
　　　　務得細大不捐毎捃摭漢魏以下史事與傳¶
　　　　文相証徃徃支離曼衍如因衛懿公好鶴遂¶
　　　　涉及唐元宗舞馬之類不一而足與經義或¶
<pb:KR1e0107_WYG_000-2a>¶
　　　　渺不相闗殊為蕪雜然取材既廣儲蓄遂宏¶
　　　　先儒訓詁之遺經師授受之奥微言大義亦¶
　　　　多錯出于其中所謂披沙簡金徃徃見寳固¶
　　　　未可以其糠粃遂盡棄其精英且春秋一經¶
　　　　説者至夥自孫復劉敞之徒倡言廢𫝊後人¶
　　　　沿其流派遂不究事實而臆斷是非胡安國¶
　　　　𫝊自延祐以來懸為功令而僖公十七年之¶
　　　　滅項乃誤歸獄于季孫由議論多而考證少¶
　　　　也尚瑗是書雖未能刋削浮文頗乖體要而¶
<pb:KR1e0107_WYG_000-2b>¶
　　　　蒐羅薈稡猶為摭實之言過而存之視虚談¶
　　　　褒貶者固勝之逺矣乾隆四十二年五月恭¶
　　　　校上¶
　　　　　　　總纂官(臣)紀昀(臣)陸錫熊(臣)孫士毅¶
　　　　　　　　總　校　官　(臣)　陸　費　墀¶
<pb:KR1e0107_WYG_000-3a>¶
折諸原序¶
世儒不知以傳學為經學復不知以經傳史之學為道¶
問學之學而胥汨沒錮蔽于制舉訓詁之中孔子刪書¶
斷自唐虞尚書者記言之書實記事之書也春秋專于¶
記事與詩書並列為經事具而道亦寓焉史起于兩漢¶
祖書與春秋之記事記言以期不悖乎道故史之作不¶
可以離經傳經之書厥名曰傳左公榖之傳並列而為¶
十三經以其有功于經也論孟四子之書其初亦一傳¶
耳漢儒之注經並名曰𫝊唐則曰疏不敢當𫝊也兩宋¶
<pb:KR1e0107_WYG_000-3b>¶
儒者意薄漢唐或自名為𫝊以逺追三代之經唐陸伯¶
沖創為集𫝊以駕孔疏程子作春秋𫝊而未全蘇潁濱¶
劉原父吕朴郷張元徳皆有𫝊劉吕所著甚多名𫝊者¶
特其一又有陳禾林拱辰亦襲𫝊名而康侯胡氏之𫝊¶
以朱子所推許明初遂立之學官夫以制舉所用而羣¶
趨之可也並三𫝊而名四𫝊乃不學解事之徒强為之¶
説耳丘明蓋又作外𫝊國語矣國語左𫝊為内外兩𫝊¶
<pb:KR1e0107_WYG_000-4a>¶
而不援公榖為四𫝊以國語非解經之書顧其起于穆¶
王逺接尚書之君牙三命所載共厲宣幽補平王東遷¶
以前之記言記事實有助于春秋書體分國列載遂開¶
戰國短長書之體國䇿一書起于趙魏韓三家滅智分¶
晉又與内外𫝊首尾相續太史公作史記所本者左傳¶
國語世本戰國䇿今世本之書無傳則周室東遷以後¶
前則春秋二百四十二年後則戰國二百四十五年曽¶
子固所云紀其行事不得而廢者矣或謂春秋記事即¶
以明道三傳國語之書多嘉言懿行戰國縱横之徒敗¶
<pb:KR1e0107_WYG_000-4b>¶
道已甚然學者立乎數千百年之後世變盛衰行事善¶
惡均不可無記史家于漢唐宋正統之外三國南北朝¶
五季未嘗以逆亂而削其事實戰國䇿與二傳國語皆¶
三代以前之書為覽古好學者之所貴重一矣諸書各¶
有專門注釋髙下不倫元凱尚矣劭公以曲學見譏武¶
子不徇榖梁之偏或謂其駕杜何而上要之武庫之博¶
識固非尋常可議解國語者止一韋𢎞嗣庸庸聊備一¶
<pb:KR1e0107_WYG_000-5a>¶
家吳正傳校注國䇿綜核髙鮑以成編無慚淹洽夫讀¶
古作者之書而得其所以興所以廢之迹且得其有裨¶
于學術有裨于治道或無所裨而反有害之故更讀釋¶
是書者之書其于是書有裨與無裨各持其説而有廢¶
有興亦分乎其間若漫舉釋是書者而斥之以獨伸已¶
説甚者并古人所作之傳而黜之以為别有不傳之祕¶
舉秦亡漢興藏山巖伏屋壁師承口授之編并棄之以¶
為無足道獨崇奉夫後起臆説一二家之言以為弋科¶
名取富貴之具從前之位置甚髙而實為後世至庸至¶
<pb:KR1e0107_WYG_000-5b>¶
卑者之所托足愚之所輯並未嘗屏棄此一二家言也¶
折諸之名本之&KR0045;子&KR0045;子又曰塗雖歧而通諸夏則由¶
諸川雖曲而通諸海則由諸則將擴一二家以證之數¶
十百家之異同由四百八十餘年而下逮乎千數十百¶
年之乆近迎而距之平心而察之不敢謂一心之臆度¶
必百家皆莫之能及又徃徃歴羣言之淆亂于吾説竟¶
無所于遯劉彦和曰傳者轉也轉受經旨以授後人也¶
<pb:KR1e0107_WYG_000-6a>¶
愚惟不敢謂得不傳之祕而必求之可傳之書以不憚¶
閲歴乎展轉傳受之勞庶幾經傳與史合流同歸先儒¶
所謂道問學之功于是乎在惜智識弇淺見聞有限矻¶
矻十餘年老境已至古作述之君子所謂傳之其人者¶
則愚終不敢當也¶
雍正改元癸夘重九日吳江張尚瑗書¶
予師愚菴朱先生輯讀左日鈔而序之曰欲成一家之¶
學必以經證傳以傳證經更復出入羣書展轉相證此¶
非予力所任俟之述作君子瑗生九齡讀四經既畢當¶
<pb:KR1e0107_WYG_000-6b>¶
次受春秋家君令讀左公榖三傳及國語國䇿雖短章¶
剰句間從刪削而所讀皆全部非如俗刻鈔撮之本餘¶
暇瀏覽亦畧上口既乃閲胡文定之書私心有所未合¶
杜林合注尤疑其不類則因朱先生纂輯之日以愚意¶
相質難先生為言唐卿最繆不經與元凱並列不啻韓¶
非之厠老子乃知讀古人書當出已裁而經學必以傳¶
疏為依據詩正義云漢初為正義者皆與經别行三傳¶
<pb:KR1e0107_WYG_000-7a>¶
之文亦不與經連古人之行事未必盡當于後人之心¶
著書之家各因其所見以為是彼此各一是非惡在其¶
為彼是哉歐陽永叔自謂信於孔子而不惑經之所書¶
其所信也經所不言不敢知也夫孔子未修之春秋後¶
世學者不得而見何從測其筆削之意之所存而丘明¶
所為先經以始事後經以終義者皆為駢枝無用之物¶
唐宋以来經學傳學之家尤宜韜翰而不作矣&KR0045;子曰¶
天地簡易何五經之支離支離蓋其所以為簡易也又¶
曰衆言淆亂則折諸聖歐陽氏謂經簡而直傳新而竒¶
<pb:KR1e0107_WYG_000-7b>¶
學者樂聞而易惑愚以為樂聞新竒然後可以折諸簡¶
直其新竒也蓋其所以為簡直也通籍後乆病廢書調¶
宰瀲江泥塗筐篋之身無意言經學諸家冊本一未嘗¶
攜獨左公榖國語國䇿全文童幼熟誦公暇偶閲諸史¶
他經旁涉稗乗瑣録諸書有與經傳相發者洒然神開¶
旁解側出不能自已隨筆書之積乆成帙國語與左傳¶
通為内外傳以三傳皆縁經而作外傳獨否遂與短長¶
<pb:KR1e0107_WYG_000-8a>¶
書以後二百四十五年七雄之行事繼獲麟以前二百¶
四十二年並稱為國語國䇿折諸而一國不可以為名¶
短長之書劉中壘一名為事語合國語而謂之二語創¶
立新名或未悖厥理隨筆所獲多出已裁所謂此亦一¶
是非固未暇計其為彼是也愚菴先生不敢自許成一¶
家之學瑗何人斯敢謂當予師之所俟乎所採之書不¶
全不備無異于大澤之礨空惟是展轉相證使不以經¶
傳支離為世訽病則志之所存焉耳¶
康熙壬辰孟冬尚瑗題于瀲江官舍之學海¶
<pb:KR1e0107_WYG_000-8b>¶
